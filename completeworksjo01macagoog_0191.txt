LIBER SECUNDUS 101

Sint vt in arbitrio subdita cuncta suo,
Cum solo causante deo sint cuncta creata,
Num fortuna dei soluere possit opus Ρ
Que nil principiis valuit, nec fine valebit,
Estimo quod mediis nil valet ipsa' suis.
Quis terre molem celique volubile culmen,
Quis ve mouere dedit sidera? Nonne deus? 600
Quis ve saporauit in dulcia flumina fontes,
Vel quis amara dedit equora? Nonne deus?
Conditor orbis ad hoc quod condidit esse volebat,
Vt deseruiret fabrica tota deo.
Terram voetiuit herbis et floribus herbaS,
Flores in fructus multiplicare dedit:
Invigilat summo studio ditescere terram,
Et secundare fertilitate sua:
Nec satis est- mundus quod flumine, sontibuS, ortiS,
Floribus et tanto germine diues erat3 610
Res animare nouas, varias formare figuras,
Et speciebus eas diuaricare parat.
Diuersi generis animancia terra recepit,
Ingemuitque nouo pondere pressa suoj
Distribuitque locos ad eorum proprietates,
quta quod proprium cuilibet esse dedit,
Montibus hiis, illis convallibus, hiis nemorosis„
Pluribus in planis' dans habitare locis:
Aera sumpsit auiS, piscis sibi vendicat vndas‚
Planiciem pecudes, deuia queque sere. 620
Ars operi dictat formas, opifexque figurat,
Artificis sequitur fabrica tota manum.
Fortune nichil attribuit, set solus vt ipse
Cuncta creat, solus cuncta creata regit:
Est nichil infelix, nichil aut de sorte beatum,
Immo viri meritis dat sua dona deus.
Quicquid adest igitur, sapiens qui scripta reuoluit
Dicet fortunam non habuisse ream:
Hoc fateor vere, quicquid contingit in orbe,
Nos sumus in causa, sint bona siue mala. 630

614 Ingenuitque DL

