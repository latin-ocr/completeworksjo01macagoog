116

VOX CLAMANTIS

Perdimus et Cristi quod tulit ipse lucri. ’
‘Sit michi vindicta‚' deus inquit, set quia papa
Est deus in terrie, vindicat ipse prius.

Hic loquitur qualiter Cristus pacem suls discipulis dedit et
reliquit: dicit tamen quod modo propter bona terrena guerras
saltem contra cristianos prelati legibus suis positinis instituunt
et prosequatur.

Capru. vi.

Ante sue mortis tempus dedit atque reliquit
Pacem discipulis Cristus habere suis3 330
Et quia tunc solum cupiebant nil nisi Cristum,
In Cristi pace cuncta tulere pie.
Set quia nunc mundum cupiunt tantummodo vanum,
Que sibi sunt mundus bella ministrat eis ;
Et quia belligeram ducit clerus modo vitam,
Auctor eos pacis non iuuat ipse deus.
Dixerat ad Petrum Cristus ‘ Quicumque virorum
Percutit in gladio, fine peribit eo’:
Nec poterit salli fateor sentencia Cristi,
Quamuis sit cleri mortifer ensis ibi. 340
Percuciunt ense ; si quisque repercutit, inde
Dampnat eum libri lex positiua noui.
Predicat en Petrus set pugnat papa modernuS,
Hic animaS, alius querit auarus opes:
Hic fuit occisus pro iure dei, tamen alter
Occidit, neque ius sic habet ipse deus:
Simplicitate fidem non viribus excitat vnuS,
Alter et in pompis prouocat arma magis·

Vult Deus vt non sit temeraria nostra querela,
Set mala que patimur vindicet illa deus: 350

Hostiles acies inimicaque vinximus ora,
Cum vindex nostras nesciat ira viaS.

Mollibus in rebus non se probat accio Cristi,
Tempore set duro se probat alta fides:

Militat in Cristo pia que pacientia tristi

Materiam vere tempore laudis habet.

Cristus erat pacienS, probra dum tulit omnia, set nos
De facto minimo commouet ira modo.

Heading a dicitur tamen nunc D dicitur tamen L
351 vinximus SDL vincimus CEHG

