VOX CLAMANTIS

Nulla potest certo munere vita frui. 430
Si te nobilium prouexit sanguis auorum,
Hinc est quod doleaS, degenerare potes:
Prospera si dederit tibi sorS, et sorte receduntÍ¾
Si mala succedunt, deteriora time.
Si tibi persuadet vxorem fama pudicam,
Hinc eciam doleaS, fallere queque solet:
Hic gemit incestum corrupte coniugis, alter
Delusus falsa suspicione timet:
In quam suspirant multorum vota timebis
Perdere, vel soli ne sit habenda tibi 3 440
Sic illam metuis ne quis corrumpat adulter,
Et pariat quorum non eris ipse pater.
Si tamen illorum succrescit turba bonorum,
Hinc iterum doleaS, mors tibi tollit eos:
Si tibi diuicie modicam famulantur ad horam,
HaS, vt plus doleaS, auferet vna dies.
Tempora si viridis promittit longa iuuentuS,
Fallit, et vt doleas Attropos occat eam.
Si tibi perspicue pollet sapiencia mentiS,
Vt merito doleaS, in Salomone vide. 450
Si facies niuea rubicundo spersa color-e
Splendeat, hinc doleaS, curua senecta venit.
Non habet hic requiem tua mens, set et intus et extra
Prelia cum multis irrequieta geris,
Dum poteS, amissum tempus suple, quia Cristus
Heu nimium tardo tempore dampnat opus.
Vltima qui vite peiora prioribus egit,
Si perdat, caueat, qui malus emptor erat.
Discat homo iuuenis, celeri pede labitur etaS,
Nec bona tam sequitur quarn bona prima fuit: 460
Non que preteriit iterum revocabitur vnda,
Nec que preteriit hora redire potest:
Stare putaS, et eo procedunt tempora tarde,
Et peragit lentis passibus annus iter.
Ancipitrem metuens pennis trepidantibus ales
Audet ad humanos fessa venire sinus3
O vetus in viciis, Sathanas quem spectat in ymis,
Quid fugis, et pro quo non venis ipse deo?
Ecce senilis yemps tremulo venit horrida passu,

 

