240 - Vox CLAMANTIS

Agrorum fines longos extendere queriS,
Nec reputas vite tempora curta tue.
Quid petis argentum tibi? spem quid ponis in aurum Ρ
Sunt nam communes omnibus orbis opes. 360
Sepius ista dei data conspicis hostibus esse,
Ante deum nulla laus et habetur eis:
Ista paganus habet, IudeuS, latro cruentus3
Crede quod iratus sepe dat ista deus,
Parua pute, quecumque malos contingit habere,
Non est prauorum copia grande bonum.
O quociens vir iustus eget, scelerosus habundat,
Hic set non alibi, ius quia regnat ibi,
Dilectus domini moritur, dum viuit adulter,
Non tamen hii Cristi sunt in amore pares: 370
Egrotat iustus, dum sanus floret inique,
Fine tamen proprium quisque reportat onus.
Si tamen in mundo iudex sibi ferre salutem
Possit, non curat quid sibi finis erit.
Ο qui cuncta cupiS, cur temet deseris? Omne
Est quod in orbe tenes, set neque temet habes,
Ο qui scis alios non te, tu notus ad omneS,
Non tibi quid prodest illa sciencia, nil.
Te noscas igitur primo, me nosce secund0,
Rectum iudicium sic sapienter age. 380
Omnia que mundi sunt diligis, omnia Cristi
Linquis, et ex nichilo credis habere satis:
Tu celum perdis, mundum lucrariS, inane
Corpus supportas, spiritus vnde cadit.
Est tibi perfectum vanum, tibi mobile firmum,
Talis enim iudex non bene sentit opus:
Edificas turreS, thalamos nouitate politos,
Quicquid et est orbis plus deitate colis:
Edificas ampla, fossa clauderis in arta,
Quo medium frontis ostia clausa prement. 390
Quid vestes referam, lectos vel iudicis edes,
Quorum luxuries nescit habere pares Ρ
Qui modo prospiceret habitacula queque fuemnt,
Alterius nouiter diceret illa Iouis.
Gloria nonne tuis erit aut tibi pompa perhenniS,
Quas facis in domibus, dum tua lucra rapis?

 

 

