28 VOX CLAMANTIS

Cauda suo capiti quia se conferre nequibat,
Contra naturam sorte requirit opem.
Attemptant igitur fatui, poterint vt aselli
Quod natura vetat amplificare sibi: 210
Quam sibi plantauit caudam qui contulit aures
Non curant, set eam vilius esse putant.
Voluere plura solet animi meditacio stulta,
Que magis impediunt quam sua vota serunt:
Omnes stulticia stultis innata dolores
Parturit, et finem prestat habere malum.
Magnos magna decent et paruos parua, set illi,
Qui sunt de minimis, grandia serre volunt.
Mens oritur subito, diuturnos que parat actus,
Incipit et leuiter que sine fine granant: 220
Sic asini fatui, quos fastus concitat, omni
Postposita lege condita iura negant.
Hos intemperies sic aeris inficiebat,
Quod transformati sunt quasi monstra michi:
Auribus in longis potui quos noscere dudum
In frontis medio cornua longa gerunt.
Ille biceps gladius non scindit sorcius illis,
Vulneris atque noui susa cruore madent.
Qui de natura pigri tardare solebant,
Precurrunt ceruis de leuitate magis. 230
Nonne leui saltu vincit Leopardus Asellum?
Tunc tamen ad saltum vicit Asellus eum.
Longior in cauda fuerat tunc vilis Asellus
Quam fuit insignis, prodolor! ipse leo.
Quicquid velle iubet asinorum legis habebat
Vires, et nouitas ius vetus omne fugat.
Vt stolidos tamen atque rudes hos mos asininus
Signabat, quod eis nil racionis erat:
Et quia sic fatuos vidi timui magis ipsos
Nec dabat vlterius pes michi fidus iter. 240

Hic dicit se per sompnium secundam vulgi turmam in bones
vidisse mutatam.

Capm. iii. Cum quibus ecce boues veniunt quos cuspide nullus
Pungere tunc ausit, immo timebat eos:

209 possint D ⁹31 Non leuiter D ⁰32 vincit D

