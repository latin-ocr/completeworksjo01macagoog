258

VOX CLAMANTIS

Vaginam siccus mucro subire negat:

Fit satur hostilis hostili sanguine mucro,
Armorum pascit sanguinis vnda sitim

Intra vaginam mucro torpere recusat,
Euomitur gladius eius ab ore foras.

Sicut aper querulis siluis latratibus actus
Letifero celeres conterit ore caneS,

Sic magis audaces prope se quos attigit hostes,

· Fulmineo gladii triuit in ore sui.

Singula perdomuit fera prelia more leonis3
Depopulans populos forcia castra ruit:
Vt predas raperet, audax descendit in hostes,
Hostica sunt eius colla subacta manu:
Colla superborum premit eius dextra per orbern ;
Sic leopardus eo dicitur esse leo.

Terra quietafuit sub tali principe magno,
Non terret gladius quos tegit illa manus:
Sub ficu, sub vite sua, sub fronde, sub vmbra,
Quisque manet tutus nobilis ense ducis:
Sic robusta sua virtus plus surgit in altum,
Plus viget hoste suo, plus probitatis habet.
O rex, facta tui retine tibi -patriS, vt illa
Laus, quam promeruit, sit tribuenda tibi.
Audaces fortuna iuuans consummat in actum
Que sibi vult animm, et pociora dabit.
Pax super omne bonum scandit, set quando probata
Bellum iura petunt, illud oportet agi:
Est tempus belli, sic sunt et tempora pacis,
Actibus in cunctis tu moderamen habe.
Hector, Alexander, fuerant dum nobilioreS,
Sistere disparibus non potuere rotis:
Acta patris vince, maiorque vocaberis illo,
'Totaque vox clamet laudis honore tue.
Rebus in aduersis ne laxes frena timori,
Si dolor in mente sit, sine teste dole:
Si dolor incurrat animum, similacio vultum
Erigat, et facies contegat inde metum:
Vultus iocundus timor hostibus est et amicis
Gloria, nam facies nuncia mentis erit.

979 ne] nil C

950

