238

VOX CLAMANTIS

Sic ego non video mea que sunt, set dubitando
Auribus attonitis quero cauenda malis,

Ecce dies in qua, fuerat que iuris amica,
Nunc magis econtra lex gerit acta sua:
Larua tegit faciem, confundit glosaque textum,
Vertit et in logicam lex variata scolam 3
Absque tamen numero sunt legis in orbe scolares,
Plurima sunt folia, fructus et inde minor.
Nomine sub iusto quarn sepe nephanda parantur,
Subque dolus facie plurima iuris agit:
Qui magis in causis discernunt talibus orbem,
Crimina sunt mutis ista timenda viris.
Grandia per multos tenuantur flumina rium,
Alueus et sterilis sic vacuatur aquis:
Pluribus expensis patitur thesaurus eclipsim,
Fit, nisi preuideat‚ sepeque diues inops:
Sic humus ista breui ditissima tempore pauper,
Excessus legum ni moderetur, erit.
Tollere nodosam nescit medicina podagram,
Sic nec auaricie lex medicamen habet.
Est mea bursa potens, lex inde subacta silebit,
Preueniens auro singula iura fugo:
Aut si magnatis michi curia sit specialiS,
Nil opus est legum viribuS, ipse loquor.
Continuata diu sic vlcerat illa cicatrix,
Non habet vlterius iam noua plaga locum.

²90

300

Hic loquitur quasi per epistolam Iudieibus mis directam, qni
in caduca suarum dialciarum multitudine sperantes, deum adiu·
torem suum ponere nullatenu· dignantur.

capm. v.

O qui iudicia vite mortis quoque rerum

Clauditis in manibus appreciata lucriS,

De qua iusticia vosmet saluare putatis,
Cum sit lex aliis vendita vestra dolis Ρ

Ο dilectores mundi salsique potenteS,
Terre quique deos esse putatis opes,

Ο qui mundanos sic affectatis honores,

Est quibus assidua sollicitudo comeS,
Discite precipitem quia sepius ardua casum·

303 sub aeta C

3¹0

 

