LIBER QUARTUS 187

Hii sunt quos retinens mundus non horruit, immo

Diligit, hiisque statum tradidit ipse suum:

Istos conuersos set peruersos magis esse

Constat, vt ex sactis nomina vera trahant.

Transtulit a vite se palmes sic pharisea,

Eius et in gustu fructus acerbus olet. 750

Hic loquitur de fratribus inis, qui per ypocrisim predicando
populi peccata publice redarguentes, blandiciis tamen et
voluptatibus clanculo deseruiunt.

Capm. xvii.

Seminat ypocrisis sermones dedita fratriS‚
Messis vt inde sui crescat in orbe lucri.
Horrida verba tonat, dum publica per loca dampnat
Vsum peccandi seruus vt ipse dei;
Seruus et vt Sathane, priuatis cum residere
Venerit in thalamiS, glosa remittit eis3
Et quos alta prius stimulabat vox reboantiS,
Postera blandicies vnget in aure leuis:
Et sic peccator aliis peccata ministrat,
Namque fouens vicium percipit inde lucrum. 7⁶0
Hoc bene scit frater, peccatum cum moriatur,
Tunc moritur lucrum tempus in omne suum.
Dic vbi ter veniet frater, nisi lucra reportet,
Est vbi sors vacua, non redit ipse via.
De fundamentis fratrum si crimina tollaS,
Sic domus alta diu corruet absque manu.
O quam prophete iam verificantur Osee
SermoneS, qui sic vera locutus ait:
‘ In terris quedam gens surget, que populorum
Peccatum comedet et mala multa sciet! 770
Hancque propheciam nostris venisse diebus
CernimuS, atque notam fratribus inde damuS,
Ad quorum victum, suerit quodcumque necesse,
Sors de peccatis omne ministrat eis.
Delicie tales non sunt, que fratribus escam,
Si consessores sint, aliquando negant.
Aspicis vt veniunt ad candida tecta columbe,
Nec capiet tales sordida turris aues:
Sic nisi magnatum dat curia nulla modernis
Fratribus hospicium quo remanere volunt. , 780

