LIBER PRIMUS 41

auis, anglice Gay, qui vulga-lter vocatur Watte, presumpsit
sibi statum regimini· aliorum, et in rei veritate ille Watte fuit
dux eorum. ·

Capu. ix. Copia dum tanta monstrorum more ferarum
Extitit vnita, sicut arena maris, 680
· Graculus vnus erat edoctus in ar‘te loquendi,
Quem retinere domi nulla catasta potest.
Hic, licet indignuS, cunctis cernentibus, alis
Expansis, primum clamat habere statum.
Prepositus baratri velut est demon legioni,
Sic malus in vulgo prefuit iste malo,
Vox sera, trux vultus, verissima mortis ymago,
Eius in effigiem tanta dedere notam.
Murmura compressit, tenuere silencia cuncti,
Eius vt auditus sit magis ore sonus: 690
Arboris in summum conscendit, et oris aperti
Voce suis paribus talia verba refert:
‘ Q seruile genus miserorum, quos sibi mundus
Subdidit a longo tempore lege sua,
Iam venit ecce dies, qua rusticitas superabit,
Ingenuosque suis coget abire locis.
Desinat omnis honor, periat ius, nullaque virtus,
Que prius extiterat, duret in orbe magis.
Subdere que dudum lex nos de iure solebat,
Cesset, et vlterius curia nostra regat? 700
Singula turba silet, notat et sibi verba loquentis,
Et placet edictum, quicquid ab ore tulit:
Vocibus ambiguis deceptam prebuit aurem
Vulgus et in finem nulla futura videt.
Exaltatus enirn cum sic de plebe fuisset,
Ad se confestim traxerat omne solum:
Nam sine consilio cum plebs sibi colla dedisset,
, Conuocat hic populum iussaque verba dedit.
Vt solet ex magno fluctus languescere flatu,
Et velut a vento turbinis vnda tumet, 710
Vocis in excessu reliquos sic commouet omnes
Graculus, et mentes plebis ad arma trahit:
Stultaque pars populi que sit sua curia nescit,
Que tamen ipse iubet iura vigoris habent.

eap.ix.Heading 3G⁸ySH GeayCT aGenyD layE

